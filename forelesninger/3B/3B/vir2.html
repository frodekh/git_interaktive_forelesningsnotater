<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>vir2</title>
    <link rel="stylesheet" href="../../style.css">
    <script src="https://polyfill.io/v3/polyfill.min.js?features=es6"></script>
    <script id="MathJax-script" async src="https://cdn.jsdelivr.net/npm/mathjax@3/es5/tex-mml-chtml.js"></script>
    <script src="../../master.js"></script>
</head>
<body>

<p><span id="vir2" label="vir2"></span> <a href="vir1.html" class="nesteforrigeside" class="nesteforrigeside">Forrige side</a><span style="color: black"><span style="background-color: sunset"><a href="https://nettskjema.no/a/165598" class="🙂🙁">🙂 🙁</a></span></span>Virialteoremet<br />
Det er ikke pensum i AST2000 å utlede virialteoremet, men det er ikke spesielt vanskelig, er du interessert så finner du den fulle utledningen i <span style="color: black"><span style="background-color: sunset"><a href="https://www.uio.no/studier/emner/matnat/astro/AST2000/h20/undervisningsmateriell/lecture_notes/part3b.pdf">de vanlige forelesningsnotatene for 3B</a></span></span>. La oss bruke en galakse som et eksempel her. Hvis du beregner den kinetiske energien til alle objektene i galaksen og tar gjennomsnittet så får du <span><strong>gjennomsnittlig kinetisk energi <span class="math inline">⟨<em>K</em>⟩</span></strong></span> for denne galaksen. Helt tilsvarende: hvis du beregner den totale gravitasjonelle potensielle energien mellom alle objektene i galaksen og tar midlet over alle objektene så får du <span><strong>midlere potensiell energi <span class="math inline">⟨<em>U</em>⟩</span></strong></span> for denne galaksen. <span style="color: red">Virialteormet sier at <span class="math display">$$\langle K\rangle = -\frac{1}{2}\langle U\rangle$$</span> for store systemer som er i <span><strong>likevekt</strong></span>.</span> I AST2000 skal vi ikke gå nærmere inn på nøyaktig hva betingelsen for denne likevekten er, det vil normalt være opplagt når du kan bruke denne likevektsbetingelsen. Men generelt kan vi si at for et system som er gravitasjonelt bundet (ikke går i oppløsning) så gjelder teoremet. <span><strong>Vi brukte galakse med stjerner som eksempel, men vi kan like godt bruke en hel gass-sky, der legemene i systemet er gasspartiklene.</strong></span> Det skal vi se på nå. <a href="vir3.html" class="nesteforrigeside" class="nesteforrigeside">Neste side</a></p>

</body>
</html>
