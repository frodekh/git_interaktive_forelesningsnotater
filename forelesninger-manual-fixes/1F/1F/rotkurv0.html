<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>rotkurv0</title>
    <link rel="stylesheet" href="../../style.css">
    <script src="https://polyfill.io/v3/polyfill.min.js?features=es6"></script>
    <script id="MathJax-script" async src="https://cdn.jsdelivr.net/npm/mathjax@3/es5/tex-mml-chtml.js"></script>
    <script src="../../master.js"></script>
</head>
<body>

<p><span id="rotkurv0" label="rotkurv0"></span> <a href="partikler6.html" class="nesteforrigeside" class="nesteforrigeside">Forrige side</a><span><span style="background-color: sunset"><a href="https://nettskjema.no/a/160341" class="🙂🙁">🙂 🙁</a></span></span>Galaktiske rotasjonskurver<br />
<span id="rotakurv" label="rotakurv"></span> <span style="color: yellow"> Før vi skal se på galaktiske rotasjonskurver (hva nå enn det er ...) så skal vi se hvordan en typisk galakse ser ut. Vi skal nærmere bestemt se på en spiralgalakse slik som vår egen Melkevei som et eksempel:<br />
<embed src="fig_4-1.pdf" /><br />
Dimensjonene som er tegnet inn gjelder for Melkeveien som er en typisk spiralgalakse. Den består av en <span><strong>rund tynn skive</strong></span> (<span class="math inline">∼</span>1000 lysår tykkelse) med stjerner som vi kaller <span><strong>galakseskiven</strong></span>. Den er omkring 100.000 - 200.000 lysår i diameter. I sentrum er det en kuleformet ansamling av stjerner som kalles <span><strong>galakseutbulingen</strong></span> med diameter omkring 10.000 lysår. Stjernene går i bane i galakseplanet omkring det supermassive sorte hullet i sentrum av galaksen. Det er noen hundre milliarder stjerner i Melkeveien og stjernetettheten i en typisk galakse faller kraftig av med avstand <span class="math inline"><em>r</em></span> fra sentrum som <span class="math inline"><em>ρ</em><sub>star</sub>(<em>r</em>) ∝ <em>r</em><sup>−3.5</sup></span>. </span> <a href="rotkurv1.html" class="nesteforrigeside" class="nesteforrigeside">Neste side</a></p>

</body>
</html>
